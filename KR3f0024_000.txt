# -*- mode: mandoku-view; -*-
#+TITLE: 天步真原
#+DATE: 2015-08-24 23:10:03.754116
#+PROPERTY: ID KR3f0024
#+PROPERTY: BASEEDITION WYG    
#+PROPERTY: JUAN 提要
<pb:KR3f0024_WYG_000-1a>¶
欽定四庫全書　　　　　子部¶
　天步真原　　　　　　　天文算法類(推步/之屬)¶
　　提要¶
　　　　(臣/)等謹案天步真原一卷¶
　　　國朝薛鳳祚所譯西洋穆尼閣法也鳳祚有兩¶
　　　　河清彚已著録順治中穆尼閣寄寓江寕喜¶
　　　　與人談算術而不招人入耶蘇教在彼教中¶
　　　　號為篤實君子鳳祚初從魏文魁㳺主持舊¶
<pb:KR3f0024_WYG_000-1b>¶
　　　　法後見穆尼閣始改從西學盡傳其術因譯¶
　　　　其所說為此書其法専推日月交食中間繪¶
　　　　弧三角圖三一則有北極出地有日距赤道¶
　　　　有時刻而求高弧一則有日距天頂有正午¶
　　　　黄道有黄道與子午圏相交之角而求黄道¶
　　　　高弧交角一則有黄道高弧交角有高下差¶
　　　　而求東西南北二差末繪日食食分一圖鳳¶
　　　　祚譯是書時新法初行又中西文字輾轉相¶
<pb:KR3f0024_WYG_000-2a>¶
　　　　通故詞㫖未能盡暢梅文鼎嘗訂證其書稱¶
　　　　其法與崇禎新法厯書有同有異其似異而¶
　　　　同者布算之同對數之表與厯書逈别然得¶
　　　　數無二惟黄道春分二差則根數大異非測¶
　　　　候無以斷其是非然其書在未修數理精藴¶
　　　　之前録而存之猶可以見步天之術由疏入¶
　　　　宻之漸也乾隆四十七年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3f0024_WYG_000-2b>¶
　　　　　　　　總　校　官　(臣/)　陸　費　墀¶
